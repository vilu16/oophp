---
---
Redovisning kmom01
=========================

Jag har sedan innan arbetat både med php och objektorienterad programmering inom andra språk. Har arbetat med objektorienterad python och det känns som mycket av principerna från detta kan appliceras även här.

Jag tyckte det gick bra att komma in i PHP och programmering med objekt och klasser. Det var ett tag sedan man jobbade med det men efter att ha suttit med det i några timmar så blir man bara mer och mer bekväm och mycket kunskap kommer tillbaka.

Jag tyckte det gick bra att utföra uppgiften Gissa numret även fast jag till en början kände mig lite vilsen. Guiden var ett bra sätt att referera till när man tappade bort sig och jag tyckte jag lyckades komma till en bra lösning för att få spelet att fungera ordentligt.

Jag valde att lagra variablerna i sessionen och inte hela objektet, tyckte detta var en smidig lösning och fungerade väl i slutändan.

Det gick bra att komma igång med Git och Github, försökte komma ihåg hur vi gjorde i design kursen och det kändes som jag hade koll på läget.

Strukturen på me-sidan känns väldigt lik den vi jobbade med i design kursen. När vi började jobba med anax i design kursen kändes det väldigt förvirrande till en början men nu kändes det mer som hemma och man kunde lätt hitta runt i de olika delarna av ramverket.

Mitt TIL för detta kursmoment skulle nog vara hur vi lätt delar upp koden i klasser och smidigt kan använda oss av klasserna i alla filer som tillhör projektet. Autoload var till stor hjälp och något jag inte riktigt använt mig av sedan tidigare, mycket smidigt och kul att lära sig.

Överlag ett väldigt bra kursmoment för att komma igång med oophp och ser fram emot att fortsatt jobba med detta.
